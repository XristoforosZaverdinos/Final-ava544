Ο φοίνικας, ως μακρόβιο φυτό, που πρωτοκαλλιεργήθηκε από τους Σουμέριους, θεωρούνταν το πλέον ιερό δέντρο και σύμβολο ευφορίας και γονιμότητας, σχετιζόμενο με διάφορες θεότητες, ενώ στο αρχαίο βασίλειο της Αιγύπτου αποτελούσε σύμβολο της ειρήνης. Χρησιμοποιήθηκε για τον διάκοσμο καλλιτεχνικών μνημείων της φοινικικής και της κυπριακής τέχνης εικονιζόμενο ως δέντρο της ζωής, ενώ συχνή είναι η εικονογραφική του παρουσία σε μνημεία της κρητικής και μυκηναϊκής τέχνης με την απόδοση στα κλαδιά του νικητήριας σημασίας.

https://www.pemptousia.gr/2023/04/o-finikas-pampaleo-thriskeftiko-simvolo/